<h1>Kampaň za duševné zdravie</h1>
<p>KOMPAS - Komunitná pomoc a starostlivosť, n.o. v spolupráci s Mestom Trnava a s finančnou podporou
Trnavského samosprávneho kraja (TTSK) pripravuje "Kampaň za duševné zdravie", ktorá bude prebiehať od 21.09.2009 do
21.11.2009 na území mesta Trnava.</p>
<p>Cieľom pripravovanej Kampane za duševné zdravie je šírenie informácii o otázkach duševného zdravia a duševných chorôb.
Jej snahou je prostredníctvom odborných prednášok, informačno-poradenského centra, spoločenských stretnutí a kultúrnych podujatí
vytvoriť priestor pre diskusiu o duševnom zdraví medzi odborníkmi, občanmi so zdravotným postihnutím, ich príbuznými a širokou
verejnosťou. Tým chceme zároveň prispieť k zlepšeniu postoja k duševne chorým, ako aj k väčšej tolerancii zo strany spoločnosti.</p>
<p>Duševné ochorenia sa vo vysokej miere vyskytujú všade na svete, pričom spôsobujú utrpenie, pocity izolácie v spoločnosti,
zhoršenie kvality života a samotu, a to nielen pre samotných pacientov, ale i pre ich príbuzných a rodinu. Často môžu viesť aj
k samovražedným pokusom. Duševné ochorenia nie sú iba psychózy ako schizofrénia, ktoré sú často prezentované v médiách
skresleným a odpudivým spôsobom. Patrí medzi ne napríklad aj depresia, rôzne typy závislostí, ochorenia spojené so starobou,
či poruchy vyvolávané stresom.</p>
<p>V bohatej programovej ponuke, ktorá je pripravená v rámci Kampane bude zabezpečený kontakt s odborníkmi z oblasti
duševného zdravia (psychiatri, psychológovia, sociálni pracovníci) v rámci prednáškového programu, ale tiež nízkoprahového
informačno-poradenského centra duševného zdravia. Nezisková organizácia KOMPAS bude tiež realizovať prieskum verejnej
mienky, do ktorého sa bude možné zapojiť v priebehu jednotlivých podujatí Kampane. Radi Vás pozývame do Trnavy dozvedieť sa
viac o duševnom zdraví.</p>
<h2>Dokumenty</h2>
<p><a href="docs/dusazdrava/1_program_kampanie_za_dusevne_zdravie.pdf" target="new">Program kampane za duševné zdravie</a></p>
<p><a href="docs/dusazdrava/2_informacno-poradenske_centrum.pdf" target="new">Informačno poradenské centrum</a></p>
<p><a href="docs/dusazdrava/3_vystava_umeleckej_tvorby.pdf" target="new">Výstava umeleckej tvorby</a></p>
<p><a href="docs/dusazdrava/4_prednasky_pre_seniorov.pdf" target="new">Prednášky pre seniorov</a></p>
<p><a href="docs/dusazdrava/5_prednaska_o_schizofrenie.pdf" target="new">Prednáška o schizofrénii</a></p>
<p><a href="docs/dusazdrava/6_prednaska_o_zavislostiach.pdf" target="new">Prednáška o závislostiach</a></p>
<p><a href="docs/dusazdrava/7_prednaska_o_depresie.pdf" target="new">Prednáška o depresii</a></p>
<p><a href="docs/dusazdrava/8_prednaska_o_poruchach_prijmu_potravy.pdf" target="new">Prednáška o poruchách príjmu potravy</a></p>